<!DOCTYPE html>
<html>
<head>
  <meta charset="utf-8">
  <meta name="generator" content="HTML Tidy for HTML5 for Apple macOS version 5.6.0">
  <meta name="viewport" content="user-scalable=0, initial-scale=1.0, maximum-scale=1.0">
  <link href="tc.css" rel="stylesheet" type="text/css">
  <title>PRIVACY- &AMP; COOKIEBELEIDS-APP</title>
</head>
<body>
  <header>
    <h1>PRIVACY- &AMP; COOKIEBELEIDS-APP</h1>
  </header>
  <section>
      <p>Dit Privacy- en cookiebeleid ('<strong>Privacy- &amp; Cookiebeleids</strong>-app') is van toepassing op de mobiele borstvoedingsapplicatie MyMedela ('app'), die wordt beheerd en gecontroleerd door Medela AG, Lättichstrasse 4b, 6340 Baar, Zwitserland ('<strong>Medela</strong>' of '<strong>wij</strong>').</p>
      <p>Deze Privacy- &amp; Cookiebeleids-app regelt hoe je persoonsgegevens, wanneer je onze app gebruikt, worden verzameld, verwerkt en gebruikt, en licht onze praktijken toe met betrekking tot het plaatsen van cookies, waaronder de soorten cookies die wij gebruiken en hoe je ze kunt beheren.</p>
      <p>Laatste herziening Privacy- &amp; Cookiebeleids-app in januari 2019.</p>
  </section>
  <section>
      <h1>VERZAMELEN, VERWERKEN EN GEBRUIKEN VAN JE PERSOONSGEGEVENS</h1>
      <h2>Registratie &amp; gebruik van onze app</h2>
      <p>Om onze app te gebruiken, moet je bij ons een account registreren. Tijdens het registratieproces wordt je gevraagd om bepaalde gegevens te verstrekken, zoals je voornaam, e-mailadres en de verwachte of effectieve geboortedatum van je baby, en om een wachtwoord te kiezen. Als je geen account aanmaakt, kun je de inhoud van de app niet gebruiken.</p>
      <p>Het registratieproces vindt plaats via een beveiligde serververbinding met Medela. Tenzij anderszins vermeld in deze Privacy- &amp; Cookiebeleids-app (met name Artikel 1.3), gebruiken we de door jou verstrekte persoonsgegevens enkel zoals vermeld in deze Privacy- &amp; Cookiebeleids-app en om je account bij ons te beheren, je informatie op onze servers op te slaan en te ordenen (voor zover nodig voor het verstrekken van onze diensten) en om je de gevraagde functies en diensten te bieden.</p>
      <p>Je gegevens worden niet met derden gedeeld noch voor een ander doel gebruikt dan zoals uiteengezet in deze Privacy- &amp; Cookiebeleids-app, tenzij je hiertoe voorafgaand uitdrukkelijk toestemming hebt verleend.</p>
      <p>Na de registratie kun je onze app bezoeken zonder verder nog persoonsgegevens te moeten meedelen. In dat geval verzamelen we uitsluitend bepaalde anonieme gegevens die niet rechtstreeks betrekking hebben op je persoon. </p>
      <p>Door onze app te installeren/op te starten en je account bij ons te registreren, stem je ermee in dat Medela cookies plaatst op je apparaat en/of bepaalde analysetools gebruikt om statistische informatie te verzamelen en te analyseren, zoals gebruikersgedrag, browsepatronen, gemiddelde gebruiksduur en interessegebieden. We verzamelen en verwerken die informatie om te begrijpen hoe onze klanten onze app gebruiken en om trends, statistieken en de behoeften van onze klanten te evalueren, wat ons helpt onze app te verbeteren en onze klanten beter van dienst te zijn, bijvoorbeeld door je een meer gepersonaliseerde app-ervaring en gerichte aanbiedingen te bezorgen. Lees de artikels 2, 2.4 en 2.5 verderop voor een gedetailleerde beschrijving van de cookies en/of analysetools die we hiervoor gebruiken en je rechten om hiervan af te zien. Installeer de app niet op je appara(a)t(en) indien je niet instemt met bovenstaande praktijken en wilt vermijden dat je informatie, zelfs in geanonimiseerde vorm, wordt gevolgd en verzameld.</p>
      <h2>Gebruik van appfuncties</h2>
      <p>Onze app biedt verschillende functies waar je vrijwillig kunt beslissen om meer informatie met ons te delen. Dergelijke informatie omvat persoonsgegevens over de baby (bv. naam, foto, geboortedatum) en de moeder (bv. verwachtingen/ervaringen met borstvoeding en afkolven of verwachte terugkeer naar opleiding/werk). Daarnaast kun je met onze app je borstvoedings- en afkolfschema volgen en controleren evenals het gewicht, de lengte, de slaap- en eettijden van je baby en hoe vaak je de luier verschoont. Tot slot kun je je met onze app verbinden met onze verbonden kolven om sessiemomenten gemakkelijk te volgen en in te voeren alsook gebruikte instellingen, afgekolfde moedermelk te registreren, om herinneringsberichten te krijgen zodat je zeker je schema blijft volgen, je te waarschuwen wanneer je kolfbatterij laag is en om toegang te krijgen tot live lactatie-advies. </p>
      <p>Tenzij je uitdrukkelijk toestemming hebt gegeven, en tenzij anders vermeld in deze Privacy- &amp; Cookiebeleids-app (met name Artikel 1.3), bewaren, verwerken en gebruiken we dergelijke informatie enkel zodat je onze functies en diensten kunt gebruiken, onder meer om je via de app gepersonaliseerde inhoud, educatieve informatie en nuttige tips te geven op basis van je unieke gegevens en voortgang. </p>
      <p>Je kunt te allen tijde je interessegebieden bepalen en/of je keuzes aanpassen door in de app je persoonlijke instellingen te wijzigen  (Meer → Profiel → Inhoud → Personalisering). Als je helemaal geen gepersonaliseerde inhoud of diensten wilt ontvangen, ben je niet verplicht om persoonlijke informatie te verstrekken (en vul je de personaliseringsvragen in de app niet in). </p>
      <p>Daarnaast kun je te allen tijde je persoonlijke instellingen voor meldingen in de app wijzigen (Meer → Voorkeuren → Meldingen).</p>
      <p>Opdat je de mogelijkheid hebt een foto van je baby te uploaden, vraagt onze app je toestemming om toegang te hebben tot je camera/foto's. We gebruiken de verleende toestemming enkel voor dit doel.</p>
      <p>Daarnaast gebruiken we ontvangen persoonsgegevens uitsluitend in geanonimiseerde vorm (d.w.z. in een niet op individuen herleidbare vorm waaruit geen conclusies over je identiteit kunnen worden getrokken) voor statistische doeleinden en om intern te evalueren hoe wij onze producten en diensten kunnen verbeteren. Je gegevens worden niet verwerkt voor andere doeleinden of buiten het toepassingsgebied van dit privacybeleid, behalve wanneer dit door de toepasselijke wetgeving uitdrukkelijk toegestaan of verplicht is.</p>
      <h2>Eén bestand aanmaken met informatie van andere bronnen</h2>
      <p>Indien je beslist om gebruik te maken van andere door ons aangeboden diensten, bijvoorbeeld wanneer je je registreert voor een klantenaccount op ons online winkelplatform (zoals beschikbaar op <a href="https://www.medela.com">www.medela.com</a>, <a href="https://www.medela.de">www.medela.de</a>, <a href="https://www.medela.ch">www.medela.ch</a> (elk met eventuele subpagina's) en/of andere Medela-websites) of contact met ons opneemt met een specifiek verzoek via onze websites, kunnen we één bestand voor je aanmaken dat de gegevens die we van je ontvangen via je gebruik van die andere diensten combineert met de gegevens die we van je ontvangen via je gebruik van de app.</p>
      <p>Dit unieke bestand helpt ons je behoeften en voorkeuren beter te begrijpen zodat we je de gevraagde producten en diensten efficiënter kunnen verstrekken en je zo een meer gepersonaliseerde ervaring kunt genieten.</p>
      <p>Wanneer je <strong>in de Verenigde Staten</strong> je account bij ons in de app registreert, zullen wij je bovendien automatisch registreren voor The Mom's Room, waarin je gratis toegang hebt tot extra educatieve informatie en directmarketingberichten over onze producten en diensten. Door je account bij ons in de app te registreren, stem je in met deze registratie in The Mom's Room en met de ontvangst van directmarketingberichten over Medela-producten en -diensten.</p>
      <p>Tenzij anderszins vermeld in deze Privacy- &amp; Cookiebeleids-app, gebruiken we je gegevens niet voor andere doeleinden of delen we de informatie niet met derden, behalve wanneer dit door de toepasselijke wetgeving uitdrukkelijk toegestaan of verplicht is.</p>
  </section>
  <section>
      <h1>COOKIES EN TRACKING- EN ANALYSETOOLS</h1>
      <h2>Essentiële cookies</h2>
      <p>Cookies zijn kleine tekstbestanden die onze app op je tablet, smartphone of ander apparaat plaatst. Als je apparaat is ingesteld om cookies te accepteren, wordt de tekst in een klein bestand op je mobiele apparaat toegevoegd. </p>
      <p>Tenzij anderszins vermeld in deze Privacy- &amp; Cookiebeleids-app, zijn de door ons gebruikte cookies cruciaal voor de werking en prestatie van onze app. Zo werkt onze app efficiënter en kun je de verstrekte functies en diensten gemakkelijker gebruiken. Deze functionele en/of prestatiecookies worden van je apparaat verwijderd nadat je browsersessie is beëindigd (sessiecookies). We gebruiken de in essentiële cookies opgeslagen informatie voor geen enkel ander doel dan de strikt noodzakelijke om je de aangevraagde diensten en functies te bieden.</p>
      <h2>Toestemming voor plaatsing van niet-essentiële cookies en gebruik van analysetools</h2>
      <p>Wanneer je onze app installeert/opstart en je account bij ons registreert, stem je ermee in dat Medela extra cookies plaatst op je apparaat en/of bepaalde tracking- en analysetools gebruikt. Deze cookies en tools zijn niet strikt noodzakelijk voor de werking en prestatie van onze app, maar helpen ons niet-gepersonaliseerde informatie over je appgebruik te verzamelen om ons appaanbod en -diensten te verbeteren en/of om je meer gepersonaliseerde informatie en diensten te verstrekken, zoals gerichte aanbiedingen via onze app (zie ook de Artikels 2.4 en 2.5 hieronder voor uitleg over bepaalde tracking- en analysetools die we gebruiken).</p>
      <p>Je hebt te allen tijde, met werking voor de toekomst, het recht om je toestemming in te trekken en/of af te zien van de plaatsing van cookies en/of het verzamelen van je informatie voor de verschillende doeleinden via de tracking- en analysetools. Volg hiertoe de instructies in de Artikels 2.3, 2.4 en 2.5 hieronder. Verwijder de app van je appara(a)t(en) om je toestemming volledig in te trekken en om te vermijden dat je informatie wordt gevolgd en verzameld.</p>
      <h2>Beheer van je cookie-instellingen</h2>
      <p>De meeste mobiele apparaten zijn aanvankelijk zo ingesteld dat cookies worden geaccepteerd. Als je dat liever hebt, kun je je instellingen zodanig wijzigen dat cookies in het algemeen worden afgewezen, dat reeds op je apparaat geplaatste cookies worden verwijderd of dat je wordt gewaarschuwd voordat er een cookie wordt geplaatst. Raadpleeg de gebruiksaanwijzingen van je apparaat of <a href="https://www.allaboutcookies.org">www.allaboutcookies.org</a> voor meer informatie over hoe je de instellingen van je mobiele apparaat kunt aanpassen of wijzigen.</p>
      <p>Als je besluit geen cookies te accepteren, kan de bruikbaarheid van de app beperkter zijn en kun je mogelijk niet profiteren van sommige door ons aangeboden functies en diensten.</p>
      <p>Als je verschillende mobiele apparaten gebruikt (bv. een smartphone, tablet) voor toegang tot onze app, moet je er zelf voor zorgen dat de instellingen op elk apparaat worden ingesteld volgens je cookievoorkeuren.</p>
      <h2>Gebruik van Google Mobile App Analytics</h2>
      <p>Deze app maakt gebruik van Google Mobile App Analytics ('<strong>Google Analytics</strong>'), een service voor internetanalyse aangeboden door Google, Inc. ('<strong>Google</strong>'). Google Analytics kan bepaalde trackingtechnologieën gebruiken om ons te helpen analyseren hoe gebruikers onze app gebruiken, zoals het aantal actieve gebruikers en gebruikersgedrag (bv. gemiddelde gebruiksduur, terugkerende gebruikers, bekeken schermen per maand, top 10-artikels). In de regel worden alle gegenereerde gegevens over je gebruik van onze app verzonden naar en opgeslagen door Google op servers in de Verenigde Staten. Omdat op deze app de door Google geboden functie voor IP-anonimisering is geïmplementeerd, wordt je IP-adres, voordat het naar de VS wordt verzonden, door Google ingekort binnen de lidstaten van de Europese Unie en in andere landen die zich hebben aangesloten bij de overeenkomst betreffende de Europese Economische Ruimte. Slechts in uitzonderlijke gevallen wordt je volledige IP-adres naar een server van Google in de VS verzonden en aldaar ingekort. </p>
      <p>Google gebruikt deze informatie als een door ons ingehuurde gegevensverwerker om ons te helpen bij het evalueren van het gebruik van onze app, om rapporten over appactiviteit op te stellen en om andere statistische en analysediensten te verrichten met betrekking tot het gebruik van onze app. Het door je mobiele apparaat in het kader van Google Analytics verzonden IP-adres wordt niet gekoppeld aan andere gegevens die Google bewaart.</p>
      <p>Indien je niet door Google Analytics wilt worden gevolgd, kun je je te allen tijde terugtrekken door de app van je mobiele apparaat te verwijderen.</p>
      <p>Voor een overzicht van privacy bij Google, klik <a href="https://support.google.com/analytics/answer/6004245">hier</a>.</p>
      <h2>Gebruik van analysetools voor apps</h2>
      <p>Voorts gebruikt Medela bepaalde analysetools en -diensten voor apps om geaggregeerde en geanonimiseerde statistische informatie over het gebruik van onze app te verzamelen.</p>
      <p>We gebruiken iTunes Connect App Analytics van Apple, Inc. ('<strong>Apple</strong>'). Deze tool verzamelt geanonimiseerde en geaggregeerde gegevens van appgebruikers op mobiele Apple-apparaten met iOS 8 of hoger. iTunes Connect App Analytics bezorgt ons becijferde gebruiksgegevens over de app, zoals het totale aantal keren dat de app is geïnstalleerd, het aantal keren dat de app is gebruikt en het aantal actieve sessies binnen een specifieke periode. </p>
      <p>Daarnaast gebruiken we vergelijkbare analyse- en statistische diensten van Google Inc. ('<strong>Google</strong>') via de Google Play Developer Console. De informatie die wij ontvangen, omvat enkel geaggregeerde en geanonimiseerde statistische informatie van appgebruikers op Android-apparaten, installatie- en upgradecijfers, crashaantallen, gebruikersratings, acquisitiekanalen en bezoekersregio's.</p>
      <p>Indien de desbetreffende functie op je apparaat is ingeschakeld, verzamelt, verwerkt en gebruikt respectievelijk Apple of Google dergelijke informatie om ons te helpen bij het evalueren van het gebruik van onze app, om rapporten over appactiviteit op te stellen en om andere statistische en analysediensten te verrichten met betrekking tot het gebruik van onze app.</p>
      <p>We ontvangen bovenstaande informatie enkel indien je op je mobiele apparaat ermee hebt ingestemd dat je gegevens met externe aanbieders worden gedeeld. Je kunt te allen tijde je keuze maken en wijzigen (opt-in of opt-out) in het instellingenmenu van je apparaat (voor iOS-apparaten zie: Instellingen → Privacy → Diagnose &amp; Gebruik; voor Android-apparaten zie Instellingen → Gebruiker en backup → Google → Meer → Gebruik en diagnose).</p>
  </section>
  <section>
      <h1>OPENBAARMAKING VAN JE PERSOONSGEGEVENS</h1>
      <p>3.1 Medela is als verwerkingsverantwoordelijke verantwoordelijk voor de werking van de app. Om ervoor te zorgen dat de relatie met jou als klant efficiënt verloopt en om je een goede klantervaring te bieden, wordt je klantrelatie op lokaal niveau echter ook beheerd door de lokale bij de groep aangesloten onderneming, die verantwoordelijk is voor je land. De lokale bij de groep aangesloten onderneming is, ook als verwerkingsverantwoordelijke, verantwoordelijk voor het verzamelen, verwerken en gebruiken van je persoonsgegevens. Zo kan Medela je persoonsgegevens delen met de lokale bij de groep aangesloten onderneming indien dit nodig is om specifieke aanvragen of verzoeken te beantwoorden die je indient, je de aangevraagde diensten te verlenen of daar waar anderszins nodig voor het onderhouden van onze relatie met jou als klant. Hiertoe krijgt de lokale bij de groep aangesloten onderneming toegang tot je door Medela opgeslagen persoonsgegevens en verzamelt, bewaart, verwerkt en gebruikt zij dergelijke persoonsgegevens op lokaal niveau voor bovenstaande doeleinden. Daarnaast mogen bij de groep aangesloten ondernemingen enkel geanonimiseerde statistische rapporten en andere analytische gegevens over appgebruik en -activiteit ontvangen die geen persoonlijk identificeerbare informatie bevatten.</p>
      <p>3.2 Medela en/of de lokale bij de groep aangesloten onderneming kunnen voorts gebruikmaken van externe technische serviceproviders die diensten namens hen en in overeenstemming met hun instructies mogen verlenen. Deze entiteiten kunnen toegang hebben tot je persoonsgegevens, maar enkel voor zover dit nodig is voor je gebruik van onze app, met inbegrip van het verlenen van verwante diensten of het afhandelen van je aanvragen of verzoeken. Zo kan Medela (en/of, zoals van toepassing, de lokale bij de groep aangesloten onderneming) serviceproviders gebruiken om de app te hosten, je gegevens op te slaan, of de verzamelde informatie te analyseren zoals uiteengezet in de Artikels 2.4 en 2.5. Die serviceproviders mogen je persoonsgegevens niet meedelen aan ongemachtigde derden noch je persoonsgegevens voor andere doeleinden gebruiken dan opgedragen. Sommige van die serviceproviders kunnen gevestigd zijn in landen buiten Zwitserland en de EU/EER, die niet hetzelfde gegevensbeschermingsniveau bieden als in het land waarin je woont. Medela en/of, zoals van toepassing, de lokale bij de groep aangesloten onderneming hebben de nodige overeenkomsten met die serviceproviders gesloten om ervoor te zorgen dat zij alle nodige maatregelen treffen om je persoonsgegevens te beschermen overeenkomstig de toepasselijke eisen. Neem voor meer informatie over je serviceproviders contact met ons op zoals verder uiteengezet in Artikel 5 hieronder.</p>
      <p>3.3 <strong>In de Verenigde Staten</strong> mogen we je persoonsgegevens verstrekken aan derden om je directmarketingberichten te sturen over onze producten en diensten. </p>
      <p>3.4 Behalve zoals hierboven vermeld, verstrekken wij je persoonsgegevens niet aan derden zonder je voorafgaande toestemming, tenzij wij hiertoe wettelijk verplicht zijn.</p>
  </section>
  <section>
      <h1>OPSLAG VAN JE PERSOONSGEGEVENS EN GEGEVENSBEVEILIGING</h1>
      <p>Je gegevens worden opgeslagen op servers in Nederland. Bovendien kunnen Medela en/of, zoals van toepassing, de lokale bij de groep aangesloten onderneming gebruikmaken van aanbieders van clouddiensten in landen buiten Zwitserland en de EU/EER, inclusief de Verenigde Staten van Amerika (VSA), om je persoonsgegevens te hosten en te verwerken voor opslag-, communicatie- en marketingdoeleinden. Hoewel de wetten van die landen mogelijk niet het gegevensbeschermingsniveau bieden dat in Zwitserland of de EU/EER als adequaat wordt beschouwd, hebben we de nodige maatregelen getroffen om ervoor te zorgen dat je persoonsgegevens behoorlijk worden behandeld en beschermd en enkel namens ons en conform onze instructies worden verwerkt. </p>
      <p>We zullen je persoonsgegevens vertrouwelijk behandelen. We hebben de nodige technische en organisatorische beveiligingsmaatregelen getroffen om je persoonsgegevens te beschermen tegen ongeoorloofde verstrekking of toegang, wijziging, misbruik, onopzettelijke of onrechtmatige vernietiging en verlies. </p>
  </section>
  <section>
      <h1>HIPAA NOTICE OF PRIVACY POLICY FOR PROTECTED HEALTH INFORMATION</h1>
      <p>Ben je Amerikaans staatsburger en zou je 'beschermde gezondheidsinformatie' zoals gedefinieerd volgens de Amerikaanse wetgeving kunnen onthullen wanneer je toegang hebt tot onze app of deze gebruikt, raadpleeg dan onze '<a href="http://www.medelabreastfeedingus.com/privacy-policy">HIPAA Privacy Policy and Notice of Privacy Practices</a>' om je rechten te begrijpen en hoe we je beschermde gezondheidsinformatie zouden kunnen gebruiken en openbaar maken.</p>
  </section>
  <section>
      <h1>JE RECHTEN / HOE JE CONTACT MET ONS OPNEEMT</h1>
      <p>Overeenkomstig de bepalingen van de toepasselijke lokale gegevensbeschermingswetgeving heb je het recht om te vragen welke gegevens wij over jou bewaren. Bovendien hebt u, indien van toepassing, het recht om je persoonsgegevens te laten corrigeren, verwijderen en/of blokkeren, en/of om bezwaar te maken tegen de verwerking van je persoonsgegevens voor gerechtvaardigde doeleinden.</p>
      <p>Verder kun je op elk moment, met werking voor de toekomst, alle door jou gegeven toestemmingen intrekken door de app van je appara(a)t(en) te verwijderen.</p>
      <p>Bij vragen over het verzamelen, verwerken en/of gebruiken van je persoonsgegevens of om je rechten uit te oefenen, kun je ons een e-mail sturen naar <a href="mailto:data.privacy@medela.ch">data.privacy@medela.ch</a>.</p>
  </section>
  <section>
      <h1>VERANDERINGEN IN DEZE PRIVACY- &AMP; COOKIEBELEIDS-APP</h1>
      <p>Wij behouden ons het recht voor om te allen tijde deze Privacy- &amp; Cookiebeleids-app te wijzigen, met werking voor de toekomst. De dan geldige versie van deze Privacy- &amp; Cookiebeleids-app wordt gepubliceerd op de app. Hoewel wij niet van plan zijn om erg vaak wijzigingen aan te brengen in dit beleid, is het altijd verstandig om onze nieuwste beleidsverklaring te controleren wanneer je onze site bezoekt, om er zeker van te zijn dat je hebt gelezen en goedkeurt welke informatie wij verzamelen, hoe wij die gebruiken en onder welke omstandigheden wij die onthullen.</p>
  </section>
</body>
</html>
